<!DOCTYPE html>
<html xmlns="http://www.w3.org/1999/xhtml" lang="" xml:lang="">
<head>
  <meta charset="utf-8" />
  <meta name="generator" content="pandoc" />
  <meta name="viewport" content="width=device-width, initial-scale=1.0, user-scalable=yes" />
  <title>Komme i gang med python</title>
  <style type="text/css">
      code{white-space: pre-wrap;}
      span.smallcaps{font-variant: small-caps;}
      span.underline{text-decoration: underline;}
      div.column{display: inline-block; vertical-align: top; width: 50%;}
  </style>
  <link rel="stylesheet" href="../css/pandoc.css" />
  <script src="https://cdnjs.cloudflare.com/ajax/libs/KaTeX/0.8.3/katex.min.js"></script><script src="https://cdnjs.cloudflare.com/ajax/libs/KaTeX/0.8.3/contrib/auto-render.min.js"></script><script>document.addEventListener("DOMContentLoaded", function() {
    renderMathInElement(document.body);
  });</script><link rel="stylesheet" href="https://cdnjs.cloudflare.com/ajax/libs/KaTeX/0.8.3/katex.min.css" />
  <!--[if lt IE 9]>
    <script src="//cdnjs.cloudflare.com/ajax/libs/html5shiv/3.7.3/html5shiv-printshiv.min.js"></script>
  <![endif]-->
</head>
<body>
<header id="title-block-header">
<h1 class="title">Komme i gang med python</h1>
</header>
<p>Du kan bruke dokumentet som en oversikt eller repetisjon, eller til å komme i gang med python ved å velge <code>qt-console</code> i anaconda eller en <code>ipython</code>-terminal, og følge eksemplene under.</p>
<h3 id="de-fire-regneartene-med-python">De fire regneartene med python</h3>
<p>Addisjon, subtraksjon, multiplikasjon og divisjon har standard notasjon i python.</p>
<pre><code>In [19]: 5 + 3
Out[19]: 8

In [20]: 20 - 5
Out[20]: 15

In [21]: 3*4
Out[21]: 12

In [22]: 3/4
Out[22]: 0.75</code></pre>
<p>Skal du beregne potensen <span class="math inline">\(2^4\)</span>, bruker du følgende syntax:</p>
<pre><code>In [23]: 2**4
Out[23]: 16</code></pre>
<p>Dersom du ønsker å utføre heltallsdivisjon, bruker du to skråstreker. F.eks</p>
<pre><code>In [25]: 27/5   # For sammenligning
Out[25]: 5.4

In [26]: 27//5
Out[26]: 5</code></pre>
<p>Merk at tekst som kommer til høyre for tegnet <code>#</code> er en kommentar, og blir ignorert av python</p>
<p>Ønsker du å vite resten fra en divisjon, bruker du tegnet <code>%</code> for <a href="https://no.wikipedia.org/wiki/Modulo">modulo</a>:</p>
<pre><code>In [27]: 27 % 5
Out[27]: 2</code></pre>
<h2 id="kommentarer">Kommentarer</h2>
<p>For å gjøre koden lettere å lese for andre (og oss selv når vi tar den frem etter lang tid), bruker vi kommentarer inne i koden. Vi kan kommentere med å skrive tekst til høyre for en hashtag <code>#</code>.</p>
<pre><code>In [44]: # Dette er en kommentar, og blir ignorert av python

In [45]: 5.0 + 3.4      # Python er god til å regne kompliserte regnestykker

Out[45]: 8.4</code></pre>
<p>Dersom vi behøver lengre kommentarer i script, kan vi bruke tre streng-tegn, og lage en såkalt <strong>doc-string</strong>.</p>
<pre><code>&quot;&quot;&quot;
Dette er en lang kommentar.
Den kan strekke seg over flere linjer
Det er nyttig når man skriver kompliserte programmer og
trenger fyldig dokumentasjon
&quot;&quot;&quot;

# Gjør noe smart:
# ...</code></pre>
<h2 id="innebygde-datatyper">Innebygde datatyper</h2>
<p>Datatypene <code>int</code>, <code>float</code> og <code>str</code> for henholdsvis heltall, flyttall(desimaltall) og streng(tekst) er inkludert i python.</p>
<p>I tillegg har python datatypen <code>bool</code> for booleanske verdier (<code>True</code> og <code>False</code>). Vi kommer tilbake til slike senere.</p>
<p>Under ser du eksempler på flyttall</p>
<pre><code>In [1]: 3.14
Out[1]: 3.14</code></pre>
<p>Flyttallene skiller seg fra desimaltall i matematikken ved at en datamaskin bare kan representere et endelig antall sifre. I år 2018 kan du forholde deg til 15-16 desimaler etter komma, noe avhengig av hvilken datamaskin du bruker.</p>
<p>Under ser du to eksempler på strenger:</p>
<pre><code>In [1]: &quot;Hello World&quot;
Out[1]: &#39;Hello World&#39;

In [2]: &quot;5.3&quot;
Out[2]: &#39;5.3&#39;</code></pre>
<p>I dagligtalen er en streng det samme som tekst. Du har neppe problemer med å se “likheten” mellom strengen <code>&quot;5.3&quot;</code> og flyttallet <code>5.3</code>. I datamaskinen er dette to helt ulike ting, og derfor krever disse objektene også et eget fagbegrep.</p>
<p>I <code>ipython</code> ser du at <code>'5.3'</code> er en streng pga. hermetegnene. Dersom du er i tvil, kan du skrive</p>
<pre><code>In [3]: type(&#39;5.3&#39;)
Out[3]: str

In [4]: type(5.3)
Out[4]: float</code></pre>
<p>python forteller oss da at <code>'5.3'</code> er en streng og at <code>5.3</code> er en <code>float</code>.</p>
<h3 id="feilmeldinger">Feilmeldinger</h3>
<p>Hvis du prøver å multiplisere en streng og et flyttall får du en feilmelding:</p>
<pre><code>In [19]: 5.3*&#39;tekststreng&#39;
---------------------------------------------------------------------------
TypeError                                 Traceback (most recent call last)
&lt;ipython-input-19-a1354e7b2de2&gt; in &lt;module&gt;()
----&gt; 1 5.3*&#39;tekststreng&#39;

TypeError: can&#39;t multiply sequence by non-int of type &#39;float&#39;</code></pre>
<p>Feilmeldinger ser gjerne veldig kryptiske ut for nybegynnere. Det blir bedre! Når du får feilmeldinger kan det ofte være lurt å starte <em>nederst</em> i feilmeldingen. Ser du her hva som har gått galt her?</p>
<p>Du blir bedre på å lese feilmeldinger etter hvert som du programmerer mer. Feil i programvaren er en naturlig del av all programvareutvikling! Derfor er også testing av programvare en egen gren innen informatikk, og mange mennesker arbeider kun med å skrive tester for programvare.</p>
<p>Hva tror du skjer hvis du multipliserer en streng (<code>str</code>) og et heltall (<code>int</code>) ? Prøv!</p>
<h2 id="variable">Variable</h2>
<p>Du bør tenke på variabelen som en lagringsenhet for et objekt. Hvis du ikke vet hva begrepet objekt betyr i programmering, kan du trygt tenke på et objekt som en “ting”.</p>
<p>I koden under lagres flyttallet <code>5.0</code> i variabelen <code>a</code>.</p>
<pre><code>a = 5.0</code></pre>
<p>Python har tilgang til adressen i minnet på maskinen der tallet <code>5.0</code> ligger lagret. Alt vi behøver å tenke på, er at vi kan nå dette stedet og informasjonen den inneholder ved å referere til variabelen <code>a</code>.</p>
<h3 id="bruk-av-variable-i-matematiske-formler">Bruk av variable i matematiske formler</h3>
<p>Vi kan bruke variable til å gjøre matematiske formler mer leselig. Vi ønsker å beregne høyden <span class="math inline">\(h\)</span> over bakken / utgangsposisjonen ved et lodrett kast, gitt ved formelen <span class="math display">\[h = v_0t + \frac{1}{2}gt^2,\]</span> der <span class="math inline">\(v_0\)</span> er utgangshastigheten i meter/sekund, <span class="math inline">\(g=-9.81\text{m}/\text{s}^2\)</span> er gravitasjonen, og <span class="math inline">\(t\)</span> er tiden målt i sekunder.</p>
<pre><code>In [1]: g = -9.81   # gravitasjonskonstant

In [2]: t = 1.3

In [3]: v0 = 15     # utgangshastighet

In [4]: h = v0*t + 0.5*g*t**2

In [5]: h
Out[5]: 11.21055</code></pre>
<p>Legg merke til forskjellen i lesbarhet sammenliknet med å hardkode dette:</p>
<pre><code>In [10]: 15*1.3 + 0.5*(-9.81)*1.3**2
Out[10]: 11.21055

In [11]: # ble du litt svimmel av dette? </code></pre>
<h2 id="mer-avansert-output">Mer avansert output</h2>
<p>Når vi skriver mer avanserte programmer har vi har ofte behov for mer avansert output en å bare skrive ut verdien til en variabel. Da er det nyttig å bruke <code>print</code>-funksjonen i python.</p>
<p>I sin enkleste form kan vi skrive ut slik:</p>
<pre><code>In [1]: print(&quot;hello, world!&quot;)
hello, world!</code></pre>
<p>Dersom vi ønsker å skrive mer informativ tekst til brukeren enn bare et tall, kan skrive en streng eller variabel om gangen.</p>
<pre><code>In [1]: g = -9.81       # gravitasjon

In [2]: v0 = 10         # utgangshastighet

In [3]: t = 1.4         # tidspunkt

In [4]: h = v0*t + 0.5*g*t**2

In [5]: print(&quot;høyden over bakken etter &quot;, t, &quot;sekunder er &quot;, h, &quot;meter&quot;)
høyden over bakken etter  1.4 sekunder er  4.3862000000000005 meter</code></pre>
<p>Noter funksjonen <code>print</code> bak øret!</p>
<h2 id="objekter">Objekter</h2>
<p>Alt i python er objekter. Du kan derfor tenke på alt i python som en ting eller enhet som har tilhørende metoder for å forandre eller vise informasjon om dataene objektet inneholder.</p>
<p>I ipython kan du gjøre dette med f.eks følgende kode når vi jobber med strenger</p>
<pre><code>In [37]: b = &quot;tekst&quot;

In [38]: b.upper()
Out[38]: &#39;TEKST&#39;</code></pre>
<p>Hvis du ønsker å se hvilke flere metoder variabelen b har, kan du skrive punktum etter <code>b.</code> og trykke på <code>tab</code>-tasten for en opplisting.</p>
<p>Såkalt objektorientert programmering dreier seg om å definere egne objekter med tilhørende metoder. Dette er neppe aktuelt i VGS på mange år.</p>
<h2 id="gruppering-og-indeksering-av-data">Gruppering og indeksering av data</h2>
<p>Python tilbyr flere måter å samle og strukturere data på. Blant disse er listen den enkleste å bruke. Koden under illustrerer hvordan en liste kan lages, og hvordan du kan hente ut informasjon fra listen. Merk at elementene i listen nummereres fra <span class="math inline">\(0\)</span>.</p>
<pre><code>In [1]: # lag en liste

In [2]: bokstaver = [&#39;a&#39;, &#39;b&#39;, &#39;c&#39;, &#39;d&#39;, &#39;e&#39;, &#39;f&#39;]   

In [3]: bokstaver[0]       # hent ut første element, med indeks 0
Out[3]: &#39;a&#39;

In [4]: bokstaver[5]       # hent ut sjette element, med indeks 5
Out[4]: &#39;f&#39;

In [5]: bokstaver[-1]      # hent ut siste element i listen
Out[5]: &#39;f&#39;

In [6]: # lag en liste som inneholder en del av den opprinnelige listen

In [7]: bokstaver[1:5]
Out[7]: [&#39;b&#39;, &#39;c&#39;, &#39;d&#39;, &#39;e&#39;]</code></pre>
<p>Den siste kommandoen <code>bokstaver[1:5]</code> gir oss en liste med elementene i indeksene 1, 2, 3, og 4 fra <code>bokstaver</code>. Kommandoen er altså inklusiv fra start, og ekslusiv til slutt.</p>
<p>Lister kan inneholder objekter av ulike typer:</p>
<pre><code>In [39]: mixedlist = [&#39;a&#39;, 5, 5.2, &#39;b&#39;, &#39;c&#39;]

In [40]: mixedlist[3]
Out[40]: &#39;b&#39;

In [41]: mixedlist[4]
Out[41]: &#39;c&#39;</code></pre>
<p>Siden en liste også er et objekt, kommer den med et sett innebygde metoder. En svært nyttig metode er <code>append</code></p>
<pre><code>In [48]: somelist = [0.1, 0.2, 0.3, 0.4]

In [49]: somelist.append(0.5)

In [50]: somelist
Out[50]: [0.1, 0.2, 0.3, 0.4, 0.5]</code></pre>
<p>Metoden tilføyer altså et element på slutten av listen.</p>
<p>Andre måter å indeksere data på i python er <em>numpy-arrays</em> og <em>dictionaries</em>.</p>
<h3 id="oppgaver">Oppgaver</h3>
<p><a href="exercises_getstarted.html">Du finner oppgaver her</a></p>
</body>
</html>
